# Інтерфейси колекцій

## Публічні інтерфейси

### `IResizable`

Вказує, що колекція може змінювати свій розмір.

Містить властивість `ResizeAllocationCommand` - команду аллокації зміни розміру, та метод `Resize()`, виклик якого доповнює колекцію новими елементами

### `IAppendable`

Показує, що колекцію можна доповнити новим елементом за запитом. Це працює як альтернатива зміні розміру колекції при її виснаженні - наприклад, якщо ми маємо об'єкт, який ми створили поза колекцією і хочемо його додати до неї (10 солдатів, розміщених на рівні в редакторі, які можна перевикористати після їх знищення).

Містить властивість `AppendAllocationCommand` - команду алокації доповнення, та метод `Append()`, виклик якого алокує новий елемент

### `ITopUppable`

Показує, що колекція може заповнити екземпляр новим змістом за запитом. Колекції не відповідальні за життєвий цикл екземплярів – користувачі колекції можуть їх ненавмисно знищити чи очистити (наприклад, якщо елемент був трансформом, який був дочірнім до іншого трансформу, який був знищений - як VFX, що було приєднано до рокети). Цей інтерфейс дозволяє заповнити елементи новими значеннями.

Містить метод `TopUp(T value)`, виклик якого заповнює елемент колекції новим значенням

### `IFixedSizeCollection`

Вказує, що колекція має обмежений розмір (як масив). Дозволяє дізнатися максимальний розмір колекції (до зміни розміру, якщо це передбачено) та отримати елемент за індексом

Містить властивість `Capacity`, що повертає поточний максимальний розмір колекції, та метод `ElementAt(int index)`, що повертає елемент колекції за цілим індексом

## Приватні інтерфейси

### `IModifiable`

Показує, що колекція містить іншу колекцію та дозволяє отримати доступ до неї

Містить властивість `Contents`, що надає доступ до вкладеної колекції, та метод `UpdateContents(TCollection newContents)`, що дозволяє замінити вкладену колекцію на іншу

### `ICountUpdateable`

Показує, що колекція може змінити розмір на вказаний за запитом.

Містить метод `UpdateCount(int newCount)`, що змінює розмір колекції з алокуванням нових або знищенням старих елементів